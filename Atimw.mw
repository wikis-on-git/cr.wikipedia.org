[[File:Tollers.jpg|right|thumb|250px|'''Atim<sup>w</sup>''']]
'''Atim''' (''Canis lupus familiaris'') wâhkomew [[ᒪᐦᐃᐦᑲᓐ|mahîhkana]] (''Canis lupus'').<ref>[http://www.bucknell.edu/MSW3/browse.asp?id=14000752], accessed 2012-09-06</ref> E tašitwâw awesîsac, nîštam atim cî awahkâniwîtce. Cî cištâpatisiw atim. Cî âpacihâkaniwiw e [[natawihuwin|natawahot]] nešt e otâpet. Âskaw cî wîcewâkanitotawâkaniwiw. Âta mâk ekâ âpacihâkaniwiw an awahkân anohcîš ôte iyiniw-ascîhc, yâpic kanaweyimâkaniwiw e wîcewâkanitotawâkaniwit. Nešt mâk, [[âtayûhkân|âtayôhkâtâkaniwiw]] atim.<ref> Blackned, John (2005) ᐃᔅᐧᑫᐤ ᑲᔦᐦ ᐊᑎᒻ, ᐊᐧᐁᓰᓯᒡ ᐁ ᒌ ᐊᔨᒥᐧᑖᐤ ᐧᒣᐦᒡ ᐄᔨᔫᒡ. Cree School Board, Chisasibi. pp. 20-26 (originally published by the Cree Way Project in 1974).</ref> E nâpewit atim, nâpeštim<sup>w</sup> išinihkâtâkaniwiw. E iskwewit mâk, iskweštim<sup>w</sup> neštamik<sup>w</sup> nôšeštim<sup>w</sup> išinihkâtâkaniwiw.

{{DISPLAYTITLE:ᐊᑎᒻ}}
==Âtayôhkân==
Aniyâ John Blackned (~1894-?),<ref>http://www.eastcree.org/bios.html?lang=en&name=JohnBlackned</ref> anite Wâskâhikanišihc kâ ohcît, cî cîhkâyeyihtâkosiw e kašcihot e âtayôhcet. Cî tipâcimew atimwa.<ref> Blackned, John (2005) ᐃᔅᐧᑫᐤ ᑲᔦᐦ ᐊᑎᒻ, ᐊᐧᐁᓰᓯᒡ ᐁ ᒌ ᐊᔨᒥᐧᑖᐤ ᐧᒣᐦᒡ ᐄᔨᔫᒡ. Cree School Board, Chisasibi. pp. 20-26 (originally published by the Cree Way Project in 1974).</ref> Anite âtayôhkânihc, ihtâw iskwew e wîcit e peyakošišit. Otihtikow mâk atimwa nešt cihcipayihtâyiwa e pimâcihikot e natawahikot ohci. Ek<sup>w</sup> wenâpemit aniyiwa atimwa - cek otawâšišîmiwac. Ek<sup>w</sup> kâyotamikotwâw nâpewa e wî wîwiyitwâw. Ihtôtam an iskwew mwehc ekâ e onâpemimât aniyiwa atimwa wes namawîy nataweyihtam cecî cisceyihtâkwaniyic. Ek<sup>w</sup> nepahât aniyiwa iskwewa e ispiš-ohteyihtahk an atim<sup>w</sup>. Ek<sup>w</sup> cehcipahtât ekâ cecî nipahikot aniyiwa nâpewa kâ peci-cîyoteyitwâw.

==References==
<references/>

[[Category:ᐱᓯᐢᑭᐤ]]
