[[File:Tollers.jpg|right|thumb|250px|'''Atimw''']]
'''Atimw''' (''Canis lupus familiaris'') wâhkumew [[ᒪᐦᐃᐦᑲᓐ|mahîhkanah]] (''Canis lupus'').<ref>[http://www.bucknell.edu/MSW3/browse.asp?id=14000752], accessed 2012-09-06</ref> E tašitwâw awesîsac, nîštam atimw cî awahkâniwîtce. Nâšc cî âpatisiw an atimw. Cî âpacihâkaniwiw e [[natawihuwin|natawihut]] nešt e utâpet. Âskaw cî wîcewâkanitutawâkaniwiw. Âta mâk ekâ âpacihâkaniwiw an awahkân anuhcîš ûte iyiniw ascîhc, eyâpic kanaweyimâkaniwiw e wîcewâkanitutawâkaniwit. Nešt mâk, [[âtayûhkân|âtayûhkâtâkaniwiw]] an atimw.<ref> Blackned, John (2005) ᐃᔅᐧᑫᐤ ᑲᔦᐦ ᐊᑎᒻ, ᐊᐧᐁᓰᓯᒡ ᐁ ᒌ ᐊᔨᒥᐧᑖᐤ ᐧᒣᐦᒡ ᐄᔨᔫᒡ. Cree School Board, Chisasibi. pp. 20-26 (originally published by the Cree Way Project in 1974).</ref> E nâpewit atimw, nâpeštimw išinihkâsuw. E iskwewit mâk, iskweštimw nešt mikw nûšeštimw išinihkâsuw.

==Âtayûhkân==
Aniyâ John Blackned (~1894-?)<ref>[http://www.eastcree.org/bios.html?lang=en&name=JohnBlackned</ref>, anite Wâskâhikanišihc kâ uhcît, cî cîhkâyeyihtâkusiw e kašcihut e âtayûhcet. Cî tipâcimew atimuh<ref> Blackned, John (2005) ᐃᔅᐧᑫᐤ ᑲᔦᐦ ᐊᑎᒻ, ᐊᐧᐁᓰᓯᒡ ᐁ ᒌ ᐊᔨᒥᐧᑖᐤ ᐧᒣᐦᒡ ᐄᔨᔫᒡ. Cree School Board, Chisasibi. pp. 20-26 (originally published by the Cree Way Project in 1974).</ref>. Anite âtayûhkânihc, ihtâw iskwew e wîcit e peyakušišit. Utihtikuw atimuh nešt cihcipayihtâyiwah e pimâcihikut e natawihikut uhci. Ekw wenâpemit aniyiwah atimuh - utawâšišîmiwac nešt. Ekw ceyutamikutwâw nâpewah e wî wîwiyitwâw. Ihtûtawew an iskwew ekâ unâpemit aniyiwah atimuh wes namawîy nataweyihtamw cecî cisceyihtâkuniyic. Ekw nepahât aniyiwah iskwewah e išpiš-uhteyihtahk an atimw. Ekw cehcipahtât ekâ cecî nipahikut aniyiwah nâpewah kâ ciyuteyitwâw.

==References==
<references/>

[[Category:ᐱᓯᐢᑭᐤ]]

[[zh-classical:犬]]
